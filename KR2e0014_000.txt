# -*- mode: mandoku-view; -*-
#+TITLE: 太平治迹統類
#+DATE: 2015-08-24 22:30:18.597887
#+PROPERTY: ID KR2e0014
#+PROPERTY: BASEEDITION WYG    
#+PROPERTY: JUAN 提要
<pb:KR2e0014_WYG_000-1a>¶
欽定四庫全書　　　　　史部五¶
　太平治迹統𩔖　　　　　雜史𩔖¶
　　提要¶
　　　　(臣/)等謹案太平治迹統𩔖三十卷宋彭百川¶
　　　　撰百川字叔融眉山人是書凡八十八門皆¶
　　　　宋代典故文獻通考載前集四十卷又後集¶
　　　　三十三卷載中興以後事此本乃朱彞尊從¶
　　　　焦竑家藏本抄𫝊但有前集不分卷數又中¶
<pb:KR2e0014_WYG_000-1b>¶
　　　　間訛不勝乙彞尊甞謂焦氏本卷帙次第為¶
　　　　裝訂者所亂傭書人不知勘正别用格紙以¶
　　　　致接處文理不屬是也初紹興中江少虞作¶
　　　　皇朝事實𩔖苑李攸又作皇朝事實與百川¶
　　　　此書皆分門𨽻事少虞書採摭雖富而俳諧¶
　　　　瑣事一一兼載體例頗近小説攸書於典制¶
　　　　特詳記事頗略惟此書於朝廷大政及諸臣¶
　　　　事迹叙述頗為賅備多可與史𫝊相㕘雖𫝊¶
<pb:KR2e0014_WYG_000-2a>¶
　　　　寫乆訛而規模終具闕其斷爛之處而取其¶
　　　　可以考見端委者固與李心𫝊建炎以來朝¶
　　　　野雜記均一代記載之林矣乾隆四十六年¶
　　　　十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
